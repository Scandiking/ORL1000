Hva er mål?
*En beskrivelse av en ønsket fremtidig tilstand*

Mål kan ha ulikt tidsperspektiv, inneholde ulike grader av realisme (om man kan oppnå det målet beskriver), og ha ulik konkretisering. Dette kan illustreres i det som ofte kalles et målhierarki.

![[Maalhierarki.drawio.png]]På toppen finner vi eksistensformålet. Her forsøker organisasjonen å definere hva som er grunnen for at organisasjonen eksisterer. Ofte vises det ut over organisasjonen selv, ved å antyde hva slags samfunnsmessig funksjon organisasjonen skal være med på å oppfylle. For eksempel kan en bedrift i stedet for å si tjene penger, at den skal skape arbeidsplasser og medvirke til økonomisk vekst som alle i samfunnet kan nyte godt av. Ref. oppdrettslaks i utflytterkommuner og fraflytta fiskevær. Lovund. 

I [[formål]]et får man også med hva det er som gjør nettopp *denne* organisasjonen spesiell, hvorfor kunne ikke det samme arbeidet like godt vært gjort av noen andre? Hva er det som gjør denne organisasjonen unik? Hva er det som gjør Securitas unikt i forhold til Avarn?

HP er for eksempel bygget på noen [[kjerneverdier]] knyttet til "bidrag til den teknologiske utvikling, respekt for enkeltmennesket, ansvarlighet for miljøene selskapet har sitt virke i, og en sterk oppfatning om at fortjeneste ikke er det fundamentale målet for organisasjonen"

### Dimensjoner ved målene
Beste praksis er at målhierarkier utformes slik at det er en klar og entydig sammenheng mellom mål og midler. Det er noen forhold som gjør det vanskelig å lage klart operasjonaliserte mål og etablere sammenhenger mellom ulike mål og mellom mål og tiltak.

### Målenes tidshorisont
*Hvilken tidshorisont målene har*
*Hvor mulige er de å avgrense i tid?*

Mål vil ofte ha et langt tidsperspektiv. "Det er et mål å bekjempe skatteunndragelse". "Å forebygge og bekjempe kriminalitet". Ikke et ukesprosjekt. Disse nevnte målene er kontinuerlige. Man kommer aldri i mål med dem.

Det har blitt hevdet at mål er lite egnet som styringsredskaper, motivasjonsfaktorer og evalueringskriterier fordi tidshorisonten gjør det uklart med retningslinjer og holdepunkter for hva som må gjøres.  Derimot kan langsiktige målsettinger være med på å fremme fleksibilitet og innovasjon.

Når organisasjoner når noen mål settes som regel nye målsettinger. Det samme skjer når organisasjoner innser at mål er for ambisiøse, for eksempel når et fotballag i løpet av sesongen finner ut at målene for tilskuertall på kampene var satt for høyt. 